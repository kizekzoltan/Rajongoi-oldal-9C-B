<!DOCTYPE html>
<html lang="en">

<head>
    <meta charset="UTF-8">
    <title>contact</title>
</head>

<body>
    <div>
        <h1>A Sztori</h1>
            <p>A Grand Theft Auto 5-ben a korábbi részekkel ellentétben nem egy, hanem három játszható főszereplő van: Michael De Santa, (igazi nevén Michael Townley), Trevor Philips és Franklin Clinton. Őket nem csak opcionálisan, hanem kötelezően ki kell választani, főleg egyes küldetések miatt, amit a játékos csak az adott karakterrel tud végrehajtani.</p>
            <h2>Szereplők</h2>

                <p>Michael visszavonult, jómódban élő, profi bankrabló, akit az FIB bevett a tanúvédelmi programba a családjával. Van egy felesége és két gyereke, ( Amanda De Santa, James "Jimmy" De Santa és Tracey De Santa ) akikkel nem jön ki jól, aminek a vége majdnem az lett, hogy végleg szétváltak. Ned Luke rögzítette mozgását, és adta a hangját.
                
                Trevor volt barátja Michaelnek, vidéken él, fekete ügyletekkel foglalkozik és egy forrófejű pszichopata. 2004-ben North Yankton-ban Trevor részt vett a bankrablásban ( a játék bevezető része ), ahonnan sikerült elmenekülnie, és azt hitte, hogy Michael meghalt, de 9 évvel később a hírekben hallotta, hogy kiraboltak egy ékszerboltot Los Santosban, aminek Michael is részese volt (a biztonsági őr idézte Michael jellegzetes mondását), így elment Los Santosba, hogy megtalálhassa őt. Steven Ogg rögzítette mozgását és adta a hangját.
                
                
                Franklin afroamerikai fiatalember, aki a játék eseményei előtt kisstílű bűnöző, emellett sok tapasztalata van a volán mögött. A nagynénijével él egy házban, de a későbbiekben Lester vesz neki egy nagy luxus házat, és ott éli tovább az életét a kutyájával, Choppal. Shawn Fonteno rögzítette mozgását és adta a hangját.
                
                Az igazi kaland akkor kezdődik, mikor a három szereplő találkozik, ugyanis komoly, nagy tervezést igénylő bűncselekményekbe fognak, hogy meggazdagodjanak.</p>

                <h2>Szabad Barangolás</h2>

                <p>Ha a játékos teljesít egy küldetést, kap lehetőséget szabadon mászkálásra, aminek segítségével fel tudja fedezni a város ismeretlen területeit.
                
                A játékmenet mellett rengeteg elfoglaltságot lehet találni. Például: vadászat, vérdíjak megszerzése, kikapcsolódás az ismerősökkel, jóga, offroad és jet ski versenyek, a víz alatti világ felfedezése vagy éppen a kutyával, Choppal való játék. A küldetéseken kívül ismeretleneknek teljesíthetünk szolgálatot. Ez utóbbi neve "Strangers & Freaks".</p>
                
                <h2>Finálé</h2>

                <p>Sokszor a történet fonalát mi irányíthatjuk, akárcsak a rablások kitervelésében, de így van ez a játék végén is, amikor Devin Weston, egy gazdag, korrupt üzletember állít minket döntés elé.
                
                Három opció lehetséges:
                
                A: Az opcióban az FIB kérésére Trevor haláláról kell gondoskodnunk, ami egy autósüldözéssel kezdődik, majd Trevor kocsijával belehajt egy tartályba, aminek hatására benzin folyik Trevor köré, amit egy pisztolylövéssel gyújthatunk lángra.
                
                B: Devin Weston utasítására Michaelt kell eltennünk láb alól. Az A végződéshez hasonlóan egy autós üldözéssel kezdődik, majd Franklin és Michael az olajfinomítónál elkezdenek verekedni egészen addig, amíg Franklin le nem löki Michaelt, de elkapja a kezét. Két lehetőség van: vagy megmentjük vagy elengedjük Michaelt. Ha megmentjük őt, akkor direkt lefejel minket, ami miatt véletlenül elengedjük őt, és lezuhan.
                C: Ez a "Deathwish" opció. Az összes esküdt ellenségünkkel leszámolunk, köztük Wei Chenggel, a Triádok vezetőjével, Harold "Stretch" Joseph-fel, a Ballasok kémjével, Steve Haines-szel, a korrupt FIB ügynökkel és végül Devin Westonnal, akit az óceánba borítunk a kocsijával együtt.
                Ha az A vagy B végződést választjuk, akkor Trevor vagy Michael nem lesz játszható a három karakter közül, kivéve, ha újra megcsináljuk a küldetést és más végződést választunk.
                
            </p>
    </div>
</body>

</html>